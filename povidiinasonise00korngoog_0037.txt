XXXII · PRAEFATIO.

bitauit [ef. aduers. XL c. 12. XLI c. 4] librorum fidei ratio-

nem prorsus non habuit, Heinsius codicum recentiorum sace-
tiis ductus nimis multa tentauit, quae falsi ne suspitioni
quidem obnoxia sunt, coniecturaeque istae, quamquam ubi-
que ingenii elegantis sunt doctrinaeque eximiae testes, ad
· textum conformandum nullum fere usum habent, R. Bent-
leius etsi haud ita raro errauit, errauit tamen ita, ut etiam
errore doceat. Mearum coniecturarum eas in textum recepi,
quibus poeta quae scripsit me assecutum esse uerisimile
uidebatur, eas, quae magis sensum, quam uerba poetae
restituere uiderentur, notis adiunxi.

Epistularum titulos omisi, non tam. ad poetam quam ’
ad scholiastae referendos ratus. Lectiones discrepantes edi-
tionum Heinsii et Merkelii adposui, ut et quantopere Oui-
dius Heinsianus a genuina forma discrepet dilucide perspi-
ciatur, et quibus locis a Merkelio discesserim facilius ad-
pareat. Obelum Merkelium imitatus dextro margini adpinxi,
ubi de uersu restituendo desperaui, stellulam ais adposui
uerbis, quae corrupta necdum emendata sunt. '¹ Vncis eas
lectiones inclusi, quas in schedis Heinsianis non notatas ex
commentario Burmanniano sumpsi.

Orthographiam quoad potui ad eas normas constitui, quae
his annis ab A. Fleckeiseno, Fr. Ritschelio aliis propositae sunt.

Iam uero dulce restat officium, quo uiris doctissiinis
humanissimis, qui sua me opera in hoc libello conponendo
adiuuerunt, gratias agam. Quorum in numero egregium locum
sibi uindicauerunt Fr. llitschelius et qui bibliothecae regiae
Bonnensi praefecti sunt Papius et Klettius, qui unacum
eis quos supra nominaui et codices quibus opus fuit , officiosis-
sime eonparauerunt et multis aliis rebus mihi succurrerunt.
Neque minus grato animo Th. Roeperi memoriam recolo, qui
doctrina et humanitate aeque insignis tantam meo operi ct
examinando et. expoliendo curam adhibuit, ut sat magnam
eius‘ partem illius esse lubentissime confitear. Denique haud ⁵
ita pauca Fr. Bressleri sagacitati debentur, plagulas prelo
submissas accurato perscrutati.

Dabam Gedani a. d. XV Gal. Octobr. OIOOCOLXVII.

-ι

 

